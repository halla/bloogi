---
layout: default
title: Pari pointtia Hongkongista
section: Hongkong ja Kiina
---
    
  
      <span class="submitted">Kirjoitettu: Maaliskuu 13th, 2009 by anttih</span> 
  
    

    <p>Vauhti ja kiire alkaa vähitellen tarttua, joten lienee parasta jatkaa pian matkaa. Ehkä täällä hieman ahdastakin on. Hostellihuoneeni on kerrostalon 14. kerroksessa ja on pienin ja kallein koppi, jossa olen tähän mennessä tällä matkalla yöni viettänyt. Ja sekin on oikeastaan kolmen hengen huone... Koko kaupunki on pinta-alaltaan semmoset 1000 neliökilometriä, eli about 30 km kanttiinsa. Tästäkin vain neljännes on varsinaisesti asuttua, eli 250 km2 alueella elelee 7 miljoonaa ihmistä.</p>

<p>HK on ilmeisestikin jonkinlainen talousmaailman keskus. Katukuvassa on pankkeja siinä missä Suomessa partureita. Ei tämä nyt kuitenkaan varsinaisesti mitenkään läpeensä sikarikas paikka vaikuttaisi olevan. Toki keskustan uusien pilvenpiirtäjien kauppakeskuksissa trendikkäitten cityihmisten seassa voi vanhoissa lenkkareissa, reisitaskuhousuissa ja kuluneessa hupparissa helposti tulla hieman hippi olo. Täällä elelee kuitenkin myös yli miljoona ihmistä köyhyysrajan alapuolella, jossain jemmassa.<br>
<br>
"Täällä monet tekevät&nbsp; aika paljon töitä", sanoi taiwanilainen tuttavani, jonka kanssa kävin syömässä lounaalla setin kohtuukummallisia erilaisia ruokalajeja. Hän itse sanoi työskentelevänsä arkisin aamukahdeksasta iltakahdeksaan, minkä jälkeisen luppoajan hän voikin sitten käyttää oman firmansa pyörittämiseen...<br>
&nbsp;</p><h3>Sijainti</h3>

<span class="locality">Hong Kong</span><div class="country-name">China</div>