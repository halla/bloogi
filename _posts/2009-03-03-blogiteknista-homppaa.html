---
layout: default
title: Blogiteknistä hömppää
section: Nepal
---

  
      <span class="submitted">Kirjoitettu: Maaliskuu 3rd, 2009 by anttih</span> 
  
      <div class="taxonomy"> in <ul class="links inline"><li class="taxonomy_term_4 first last"><a href="../category/stoorityypit/sekalaiset.html" rel="tag" title="" class="taxonomy-image-link-alter"><img src="../sites/bloogi.org/files/category_pictures/weather-overcast.png" alt="Sekalaiset" title="Sekalaiset" height="16" width="16"> Sekalaiset</a></li>
</ul></div>
    
    <p>Tätä blogia kun kerran on todistetusti ainakin kerran lukenut pari vähän teknisempääkin henkilöä, niin ehkä voin kertoilla jotain myös pulteista ja muttereista.</p>
<p>Konseptisuunnittelu tapahtui joskus viimevuoden puolella UP:n pikkujouluissa Tomin kanssa noin viiden minuutin keskustelutuokiossa. En siitä paljonkaan oikeastaan muista, mutta ainakin viestien kategorisointia silloin tuli pohdittua.&nbsp; Tärkeintä&nbsp; lienee kuitenkin päätös blogin perustamisesta yleensä.</p>
<p>Ensin tarkoitus oli mennä matalimman aidan ali ja käyttää jotain valmista bloggauspalvelua. Ennakoin kuitenkin, että se tie johtaisi vain turhautumiseen sen johdosta, että valitsemani palvelu ei toimisi täsmälleen kuten haluaisin. Päätin siis kuitenkin puuhata oman, tuleepahan ylläpidettyä drupal-osaamistakin samalla. Ei tämäkään tietenkään toimi täsmälleen kuten haluaisin, mutta ainakaan en voi siitä syyttää muita kuin itseäni.</p>
<p>Viivyttelin blogin rakentamista tietenkin viimeiseen asti ja lopulta kyhäsin saitin kasaan kiireessä viimeisenä viikonloppuna. Eniten taisin käyttää aikaa valmiin teeman etsimiseen. Kiinnitin teemassa lähinnä huomiota yleisvaikutelmaan, väreihin, väljyyteen ja typografiaan. Tiedän hyvin kuinka paljon aikaa ulkoasun viilaamiseen halutunlaiseksi voi hukata. Valmis teema on tietenkin aina kompromissi, mutta halusin minimoida siihen tuhratun ajan. </p>
<p>Lähes kaikki toiminnallisuus on toteutettu valmiiden modulien avulla. Taas, ei ihan täydellistä mutta toimii riittävän hyvin, minun mielestäni. Tai oikeastaan täältä käsin ei toimi. Muistelisin sivuston olleen riittävän nopea kotona, mutta täällä modeemitasoisilla yhteyksillä tämä on ihan tolkuttoman hidas. Kuvagalleriaa ei täällä voi käytännössä edes voi käyttää. Mutta oletan että kotona siis toimii. Jos ei, niin olisin toki kiitollinen jos joku kertoisi mahdollisista ongelmista, jotta niille olisi jotain sitten helpompi tehdäkin.</p>
<p>Blogi pyörii Suomessa virtuaalipalvelimellani muutamien muiden drupalsaittien kanssa, domainnimien hankkiminen on helppoa ja halpaa kuin makkara. Tuunaus täältä käsin on vähän kömpelöä. Netti toimii jos toimii, sähköt pätkii, nettikahviloiden koneet vilisee viruksia jne. Ssh:n kautta saan kyllä tarvittaessa asennettua uusia moduleitakin tai päivitettyä vanhoja. Css-säätämisen yritän pitää minimissä, varsinkin kun nettikahviloissa harvemmin on firebugia käytettävissä. Jokainen muutos on arvaus, ja jokaisen arvauksen todentamisen latenssi voi olla vaikkapa minuutin luokkaa. Eli muutokset minimissä. </p>
<p>En nyt sanoisi olevani varsinaisesti supertyytyväinen kokonaisuuteen, mutta koitan vähitelleen naputella sivustoa niiltä&nbsp; osin kuin koen sen pahiten tökkivän...</p>